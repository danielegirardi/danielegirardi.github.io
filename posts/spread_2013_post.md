<header class="entry-header">
<tr style="height: 21px;">
<td style="width: 7.93057%; height: 40px;"></td>
<td style="width: 83.6431%; height: 40px;"><header class="entry-header">
<h1 class="entry-title" style="text-align: justify;"></h1>
<h1 class="entry-title" style="text-align: justify;">Perché lo spread si è abbassato?</h1>
</header>
<div class="entry-content">
<div class="page" title="Page 1">
<div class="layoutArea">
<div class="column">
<div class="page" title="Page 1">
<div class="layoutArea">
<div class="column">
<div class="page" title="Page 2">
<div class="layoutArea">
<div class="column">
<div class="page" title="Page 2">
<div class="layoutArea">
<div class="column">
<div class="page" title="Page 2">
<div class="layoutArea">
<div class="column">
<div class="page" title="Page 2">
<div class="layoutArea">
<div class="column">
<div class="page" title="Page 3">
<div class="page" title="Page 3">
<div class="layoutArea">
<div class="column">
<div class="page" title="Page 3">
<div class="layoutArea">
<div class="column">
<span style="font-size: larger;">
<p>Daniele Girardi</p>
  </span>
<p>(16 Ottobre 2013)</p>

<p> </p>

<span style="color: #000000;"><em>Lo spread è in discesa dall'estate 2012 perchè la BCE si è impegnata a fare qualsiasi cosa serva per preservare l'unione monetaria. In generale, l'andamento dello spread italiano sembra dipendere da rischio di uscita dall'Euro, interventi della BCE e prospettive sulla crescita economica, mentre la politica interna è quasi ininfluente.</em></span>
&nbsp;
&nbsp;
<span style="color: #000000;">La differenza tra il tasso d’interesse sui titoli di Stato italiani e su quelli tedeschi - il tristemente famoso “spread” - è in calo da quasi un anno e mezzo. Oggi si attesta intorno ai 240 punti base, meno della metà dei 519 raggiunti in media nel mese di Novembre 2011. Come si spiegano le due impennate dello spread, culminate nei due picchi dell’inverno 2011 e dell’estate 2012, e la discesa che osserviamo dalla seconda metà del 2012?</span>
&nbsp;
&nbsp;
<span style="color: #000000;"><i>L'ANDAMENTO RECENTE E LE SUE CAUSE</i></span>

<span style="color: #000000;">Una semplice analisi descrittiva, che evidenzia quali sono stati i punti di svolta nel ‘ciclo dello spread’ italiano e fa un confronto con quello spagnolo, come abbiamo fatto nel grafico qui sotto, fornisce alcune chiare indicazioni:</span>

<span style="color: #000000;">(1) gli andamenti sono comuni: come evidenziato da recenti studi econometrici, c’è una forte componente sistemica di fondo, dovuta al rischio di deflagrazione dell’unione monetaria. Gli investitori temono di prestare soldi all’Italia in Euro e di vederseli restituire in una divisa nazionale fortemente svalutata;</span>

<span style="color: #000000;">(2)&nbsp;le due grandi fasi ascendenti sono state avviate nella primavera 2010 dalla crisi del debito greca e nella primavera 2012 dall’annuncio che le economie italiana e spagnola erano entrate ufficialmente in recessione</span>

<span style="color: #000000;">(3)&nbsp;le due inversioni di tendenza in senso positivo (cioè di passaggio da una fase in cui lo spread sale a una in cui scende) sono avvenute in corrispondenza di interventi e annunci della Banca Centrale Europea. Nel Dicembre 2011 la BCE ha avviato il programma LTRO, che ha fornito liquidità illimitata alle banche europee. Nella primavera-estate 2012 Draghi ha annunciato che avrebbe fatto “qualsiasi cosa fosse necessaria” per salvare la moneta unica, inoltre è stato approvato il programma OMT, che permette alla BCE di acquistare direttamente titoli di Stato (quindi di svolgere il ruolo di prestatore di ultima istanza) in caso di recrudescenza della crisi, a patto che i paesi interessati si vincolino a un piano di riforme strutturali;</span>

<span style="color: #000000;">(4)&nbsp;le due fasi in cui gli andamenti italiano e spagnolo si sono disaccoppiati sono state nell’autunno 2011 (quando lo spread italiano era maggiore) e nella prima parte del 2012 (quando lo spread spagnolo è salito maggiormente). La prima è coincisa con le ultime fasi del Governo Berlusconi, la seconda con la crisi delle banche spagnole, quando è stato reso pubblico che queste ultime avrebbero necessitato un bail-out.</span>

&nbsp;

<a href="http://www.reconomics.it/wp-content/uploads/2014/11/spread.png" target="_blank"><img src="http://www.reconomics.it/wp-content/uploads/2014/11/spread.png" alt="spread" width="679" height="376"></a>

&nbsp;

<span style="color: #000000;">Tirando le somme, la recente discesa è dovuta all’impegno della BCE a impedire in ogni modo la rottura dell’unione monetaria, unito al suo nuovo potere di acquistare direttamente titoli di Stato in caso di necessità. La politica interna non sembra avere alcun influenza significativa sull’andamento dello spread, e nemmeno sul differenziale tra Italia e Spagna, con l’unica eccezione dell’inverno 2011. Allora il Governo Berlusconi, che aveva messo in dubbio l’impegno a rimanere nell’Euro, è stato sostituito dal Governo Monti, che al contrario aveva come primo obiettivo la permanenza nella moneta unica, riportando lo spread italiano in linea con quello spagnolo. A determinare salite e discese dello spread sembrano quindi essere le azioni della BCE, le prospettive sulla crescita economica e i rischi di rottura dell’unione monetaria europea.</span>

&nbsp;

(questo articolo è stato pubblicato su <a title="Edilbox" href="http://www.edilbox.it/mercato-edilizia/109/perche-lo-spread-si-e-abbassato.aspx" target="_blank">Edilbox</a> il 16 Ottobre 2013)
